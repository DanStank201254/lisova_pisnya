<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Homework 1</title>
  </head>
  <body>
    <h1>Лісова пісня</h1>
    <hr />
    <p>
      <b>«Лісова пісня»</b> — віршована п'єса в трьох діях Лесі Українки. П'єса
      написана в 1911 році у місті Кутаїсі, вперше на професійній сцені була
      поставлена 22 листопада 1918 року в Державному драматичному театрі у Києві
      (режисер Олександр Загаров), а через кілька місяців після прапремєри в
      Києві, а саме 4 серпня 1919-го здійснив наступне, друге за ліком сценічне
      прочитання «Лісової пісні» театральний та кіно режисер, драматург та
      скульптор Іван Кавалерідзе на сцені Українського драматичного театру
      Роменської «Просвіти» (художник – Євдоким Минюра). Твір є одним з перших
      прообразів фентезі в українській літературі[1].
    </p>
    <h2>Історія створення</h2>
    <hr />
    <p>
      У чорновому варіанті драма була написана влітку 1911 року в Кутаїсі
      впродовж 10–12 днів. Остаточне доопрацювання та редагування твору тривало
      до жовтня того ж року. Леся Українка в листі до сестри Ольги від 27
      листопада 1911 року так згадувала про напружену роботу над «Лісовою
      піснею»:
    </p>

    <p>
      « Писала я її дуже недовго, 10–12 днів, і не писати ніяк не могла, бо
      такий уже був непереможний настрій, але після неї я була хвора і досить
      довго «приходила до пам'яті»… Далі я заходилася її переписувати, ніяк не
      сподіваючись, що се забере далеко більше часу, ніж саме писання, – от
      тільки вчора скінчила сю мороку, і тепер чогось мені шия і плечі болять,
      наче я мішки носила. »
    </p>
    <p>
      У листуванні письменниці є згадки про те, що стало поштовхом до написання
      твору. У листі до матері від 2 січня 1912 року Леся Українка писала:
    </p>

    <p>
      « Мені здається, що я просто згадала наші ліси та затужила за ними. А то
      ще я й здавна тую Мавку «в умі держала», ще аж із того часу, як ти в
      Жабориці мені щось про мавок розказувала, як ми йшли якимсь лісом з
      маленькими, але дуже рясними деревами. Потім я в Колодяжному в місячну ніч
      бігала самотою в ліс (ви того ніхто не знали) і там ждала, щоб мені
      привиділась Мавка. І над Нечімним вона мені мріла, як ми там ночували –
      пам'ятаєш – у дядька Лева Скулинського. Видно, вже треба було мені її
      колись написати, а тепер чомусь прийшов «слушний час» – я й сама не збагну
      чому. Зачарував мене сей образ на весь вік. »
    </p>
    <p>
      Численні переробки, закреслення та дописки в чорновому автографі свідчать
      про складну та наполегливу працю над твором. Автограф не становить єдиного
      цілого, має кілька текстових нашарувань і відбиває різні етапи роботи —
      від первісного до остаточного.
    </p>

    <p>
      Цікавим є первісний начерк дії 1, що іноді скидається на розгорнутий план,
      де фіксувався зміст окремих сцен і де поетичний текст іде впереміж з
      прозою, так, як він народжувався у творчій уяві письменниці.
    </p>

    <p>
      Першодрук – у журналі "Літературно-науковий вісник", 1912, том 57, книга
      3, с. 401-448, з друкарськими огріхами (пропусками окремих слів та
      рядків). Леся Українка у процесі підготовки нового видання виправила
      недоліки, додала волинські народні мелодії. Окремим виданням "Лісова
      пісня" вийшла в січні 1914 року.
    </p>
  </body>
</html>
